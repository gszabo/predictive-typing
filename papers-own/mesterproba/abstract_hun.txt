Ebben a cikkben bemutatjuk a kutatási eredményeket a prediktív szövegbeviteli módszerek alkalmazásáról természetes nyelvű szövegek fordításának gépelése során, érintve a TransType projekteket. Ezután vázoljuk szótár alapú módszerünket, mely egyszerűbb statisztikai eszközökkel nyeri ki nagyméretű kétnyelvű szegmentált szövegből a szövegegységek valószínű fordításait. Megvizsgáltuk, hogy a különböző szövegegységek (csak szavak, bigramok, trigramok) használata mennyire befolyásolja a keletkezett szótár méretét (elemszám, illetve fizikai méret) és a szótár jóságát, melynek mérésére a fordító által megspórolt billentyűleütések arányát választottuk. A méréseket angol-német nyelvpáron elvégezve prezentáljuk.